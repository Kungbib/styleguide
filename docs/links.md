## Länkar

Länkar är centralt för att skapa en bra användarupplevelse. Visa vart en länk leder någonstans även när länken är lyft ur sitt sammanhang genom att skriva en beskrivande länktext. 

Undvik att skriva generiska instruktioner i länktexten som “Klicka här” eller “Läs mer", eftersom detta inte säger något om innehållet som länken leder till. Skriv istället en beskrivande textlänk som “Information om KBs stilguide” eller “Besök KBs tjänst för fritt material”.  Detta är extra viktigt för personer som använder olika hjälpmedel, som till exempel skärmläsare, eftersom de kan välja att navigera genom att enbart läsa upp länkarna. 

Gör det uppenbart för användaren att en länk just är en länk, genom att skilja ut den grafiskt från övrigt innehåll. Länkar ska alltid vara understrukna i brödtext. 

<div class="example-block bg-light">
    <a class="" href="#">Information om KB:s stilguide</a><br>
</div>

### Hover

För den som vill lägga till en starkare visuell förändring när användaren hovrar över en länk kan “dymoeffekt” användas. I löptext får länkar då ett svart band i 65% opacitet på bakgrundsfärgen #000000, vilket gör att eventuell underliggande färg syns igenom. 
