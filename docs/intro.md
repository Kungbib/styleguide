## Inledning

### Syfte

Vår grafiska profil är en central del av vår identitet och består av flera element, inklusive vårt namn, logotyp, typsnitt, färger och bildmanér. Tillsammans utgör dessa komponenter ett ramverk som skapar en enhetlig visuell identitet för KB. Syftet med den grafiska profilen är att stärka och ena bilden av KB, vilket leder till ökad igenkänning och trovärdighet. 

Stilguiden är till för att göra det enklare att skapa nya webbtjänster, både inom och utanför organisationen. Den ger riktlinjer om hur man ska utforma layout och använda teknik. Vårt mål är att säkerställa att våra webbtjänster följer KB:s stilguide och göra det enkelt att använda den. 

### Användning

Genom att följa vår stilguide kan du enkelt anpassa din design för att vara i linje med vår grafiska profil. Med konsekvent användning av riktlinjerna i stilguiden bidrar du till att stärka KB:s visuella identitet och varumärke, vilket i sin tur ökar vår igenkänning och trovärdighet hos våra målgrupper.

 I vår stilguide finns det vissa regler som bör följas, medan andra delar är mer flexibla och kan varieras. I guiden skriver vi vad som rekommenderas i första hand, men också att vissa delar kan justeras och ger tips om vad man bör tänka på. 

### Om visuell design 

Grundbulten i visuell design stavas hierarki. En effektiv och tydlig visuell hierarki hjälper användaren både att ta till sig information och att förstå tjänstens olika funktioner. Några av den visuella hierarkins byggstenar är:

#### Storlek

Användare hittar större objekt lättare.

#### Färg

Klara färger drar generellt till sig mer uppmärksamhet.

#### Kontrast

Stora kontrastskillnader drar ögonen till sig.

#### Närhet

Objekt som är placerade nära varandra upplevs tillhöra varandra.

#### Whitespace

Ju mer utrymme ett objekt får desto mer står det ut.