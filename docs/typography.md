## Typografi
Inom KBs digitala, grafiska profil förekommer tre typsnitt - Sentinel, Roboto och Open Sans. För rubriker och ingress används i första hand Sentinel och kombineras med antingen Roboto eller Open Sans. Genom att använda typsnitten konsekvent genom hela vår identitet skapar vi igenkänning.

### Rubriker
Använd rubriker kontinuerligt för att skapa en tydlig hierarki. Huvudrubriken ska tydligt beskriva sidans innehåll och innefatta de viktigaste nyckelorden och sökorden. Den bör inte vara för lång. Använd bara en huvudrubrik per sida. 

Typgrad sätts i rem där rekommenderad storlek i roten är 16px. 

### Ingress
Ingressens uppgift är att sammanfatta sidans innehåll. Lyft därför fram sidans centrala delar och överskrid inte ingressens längd till mer än sex rader.

### Brödtext
Använd någon av sans-seriferna Roboto eller Open Sans för brödtext. Rekommenderad teckengrad 1rem och radavstånd kan med fördel deklareras med *line-height: calc(1ex / 0.32);*

### Länkar
Länkar är centralt för att skapa en bra användarupplevelse. Visa vart en länk leder någonstans även när länken är lyft ur sitt sammanhang. Detta är extra viktigt för personer som använder olika hjälpmedel, som till exempel skärmläsare, eftersom de kan välja att navigera genom att enbart läsa upp länkarna. 

Gör det uppenbart för användaren att en länk just är en länk, genom att skilja ut den grafiskt från övrigt innehåll.
